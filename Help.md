## Inleiding
Welkom bij de eerste huiswerkopdracht die jullie gaan maken voor de Backend leerlijn. Je hebt als het goed is de eerste hoofdstukken gelezen en de eerste les van de cursus Java gevolgd. In deze opdracht ga je oefenen met wat je tot nu geleerd hebt over beslissingsstructuren en methodes.

## Opzetten van een nieuw Java project

1. Open IntelliJ op je computer.

2. Kies rechts bovenin voor _New project_.

3. Op het volgende scherm zie je linksboven dat _Java_ blauw geselecteerd is. Daar klik je op _Next_.

4. Op het volgende scherm hoeven we niks te selecteren en kunnen we gewoon op _Next_ klikken.

5. Op het volgende scherm kunnen we een naam meegeven aan het project. Kies altijd een beschrijvende naam die iets zegt over je project zodat je ook weet wat erin staat. Bijvoorbeeld "javaOpdracht1".

6. Klik daarna op 'Finish'. Gefeliciteerd! Je hebt zojuist je eerste project aangemaakt.

## Opdrachtbeschrijving

Maak in het nieuwe Java project dat je hebt gemaakt een main klasse en een `public static void` main methode. Maak daarnaast ook de volgende methodes:
- `hello()`
- `positiveOrNegative(int number)`
- `postiveOrZeroOrNegativ(int number)`
- `bartender(String name)`
- `sum(int input1, int input2)`

Maak de volgende variabelen aan in de main methode:
- `int number`
- `int input1`
- `int input2`
- `String name`

Het gedrag van de methoden is als volgt:
- De `hello`-methode print de regel "Hello, world!";
- De `positiveOrNegative`-methode print aan de hand van een _if else_ statement "This number is positive!" of "This number is negative!";
- De `positiveOrZeroOrNegative`-methode print aan de hand van een _if else if else_ statement "This number is positive!", "This number is zero!" of "This number is - negative!";
- De `bartender`-methode print aan de hand van een _switch_ statement, het drankje dat deze persoon graag drinkt;
- De `sum`-methode print de uitkomst van de twee nummers die bij elkaar zijn opgeteld.

De waarde van `number` is 6.
De waarde van `input1` is 4.
De waarde van `input2` is 20.
De waarde van `name` is Henk.

Roep alle methodes aan vanuit de main methode, verander de waardes en kijk wat eruit komt als je de waardes aanpast en opnieuw draait.

![drinks](assets/drankjes.jpg)


## Randvoorwaarden
De opdracht moet voldoen aan de volgende voorwaarden:

- minimaal 4 _variabelen_
- minimaal 5 _methodes_
- 1 _if/else_ statement
- 1 _if/else if/else_ statement
- 1 _switch_ statement

## Bonus

Is het je gelukt om deze opdracht te maken en wil je nog meer oefenen?
In de "Bonus" map op deze repository staan 2 sets met opdrachten, 1 met if/else/switch opdrachten en 1 met for/while opdrachten.
Deze opdrachten mag je proberen te maken ter oefening.
Je kunt zelf natuurlijk ook scenario's bedenken zoals in deze opdrachtjes staan beschreven en daar een oplossing voor proberen te programmeren.

Lukt het nog niet helemaal om deze bonusopdrachten te maken? Laat ze dan nog  even liggen en kom er later op terug.